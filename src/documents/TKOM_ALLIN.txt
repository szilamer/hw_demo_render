Egészségügyi és MI szolgáltatások kialakíthatósága a Magyar Telekom komplex üzleti megoldásai között a Healthware közreműködése mellett

A Magyar Telekommal közösen elképzelt mesterséges intelligencia fejlesztések céljai
Tudásintenzív, adatvezérelt egészségügyi megoldások fejlesztésének és üzemeltetésének támogatása, hatékonyan kihasználva az adatokban és a mesterséges intelligenciában rejlő lehetőségeket a Magyar Telekom üzleti megoldásain alapulva, ami jelentős segítséget nyújthat az egészségügyi piac szereplőinek.


Az egészségügyi piac bemutatása
Az egészségügyi piactéren a kereslet és kínálat speciális összetettségű helyzetben jelenik meg az információs aszimmetria miatt. Miután a betegek nincsenek annak a kiterjedt tudásnak a birtokában, hogy konkrétan megítéljék egészségi állapotukat, abban az egészségügyi szolgáltatókra, orvosokra, orvosi és diagnosztikai eszközök segítségére szorulnak. Ők azok, akik eldöntik milyen egészségügyi állapotban vannak, s a megfelelő időben a megfelelő kezelést javasolják a számukra. Az állapot követése során újabb és újabb javaslatokkal élnek a beszállítók által nyújtott megfelelő orvostechnológiai és gyógyszeres ellátások igénybevételére, amikkel egy betegség megelőzhető vagy pedig gyógyítható. Az egészségügyi ellátások összetettsége mentén fontos szereplő a finanszírozó, aki részben átvállalva a betegre eső terheket, biztosítási konstrukciókon keresztül fizeti azokat. Ennek ellenére rengeteg egészséggel, annak megtartásával, a kockázatok elkerülésével kapcsolatos költség közvetlenül az azt igénybe vevő személyt érinti, azonban ezeket a döntéseket sokszor önmagában is képes meghozni. Általánosságban azonban mind az orvos, mind a finanszírozó döntéseit protokollok szabályozzák, s a beszállítók által felkínált terápiák és szolgáltatások hosszas értékelést és regisztrációt követően kerülhetnek fel, sokszor számos a beteget érintő feltétel mellett a protokollok kínálati listáira. A piac fenntartása és felügyelete ezért kiemelten állami hatáskör, de a piacon megjelenő igények és kereslet kielégítése folyamatos kínálati oldali lépéseket generál. A mesterséges intelligencia szereplőnként képes az érintettek döntéseinek támogatására a szabályok betartásával, a lehetőségek, jogok és kötelezettségek bemutatásával.


A Healthware bemutatása
A Healthware Tanácsadó Kft. több mint 20 éve foglalkozik egészség-tudományokkal és finanszírozással kapcsolatos elemzésekkel és tanácsadással, mára a szakterület egyik meghatározó szereplőjévé vált Magyarországon. Célunk, hogy az egészség-gazdaságtan és egészségfinanszírozás területén szerzett tapasztalataink segítségével tanácsadói, szakértői és IT szolgáltatásokkal támogassuk piaci és K+F megrendelőink munkáját, valamint hozzájáruljunk az egészségügyi rendszerek minőségének és hatékonyságának javításához. 
A Healthware több kutatási együttműködésben vesz részt az egyetemi és piaci környezet szereplőivel. Fejlesztéseink az egészségügyi, egészségipari innováció költségeinek és kockázatainak csökkentését célozzák, a gyógyszerfejlesztések, klinikai vizsgálatok, törzskönyvezési, támogatás-befogadási és a betegellátási folyamatok hatékonyságának javításával. A naprakészen tartott digitalizált modellek és szolgáltatás csomagok összefogják az egyes szakterületekre vonatkozó ismereteket az összefüggések több nézőpont szerinti rendszerezésével, amik újabb hipotézisek felállítására, kutatások menedzsmentjére alkalmasak. Az egy tőről fakadó hipotézisekből szakmai ajánlások, a kialakított szolgáltatás csomagokból medikai kalkulátorok alakíthatók ki, ezáltal eddig hiányzó egészségügyi szolgáltatások jelenhetnek meg Magyarországon a betegség-menedzsment és betegút monitorozás területén.
A Nemzeti Hematológiai és Fertőző Betegségek Regisztereinek fenntartása, a Magyar Genom Program előkészítése során több kutatás-fejlesztési projektben dolgoztunk együtt a Dél-pesti Centrumkórház Országos Hematológiai és Infektológiai Intézet Transzlációs Medicina Kutató Központjával. Az egészségügyi klinikai kutatások jóval nagyobb területet fognak át a klasszikus prospektív klinikai vizsgálatokhoz képest, illetve a retrospektív, beavatkozással nem járó kutatások talán még jelentősebb, speciális adatkezelési és módszertani hátteret igényelnek. Az egyes betegségcsoportok eseteire gyűjtött mérések és megfigyelések összetett, több nézőpontot kiszolgáló hatástanulmányok és modellek készítésére adnak lehetőséget. A ‘Real World’ adatokon végzett ‘Big Data’ és klinikai kutatások, egészség-gazdaságtani, finanszírozói és betegoldali elemzések lehetővé teszik egy adott szakterületre vonatkozó adatok, információk és evidenciák folyamatos kiegészítését és összefoglalását a finanszírozási és ellátási környezetet racionalizáló ajánlások, betegség-menedzsment és támogatáspolitikai koncepciók létrehozása érdekében. 


A Medalyse e-Xpert keretrendszer bemutatása
A HEALTHWARE Tanácsadó Kft. sikerrel pályázott a Nemzeti Kutatási, Fejlesztési és Innovációs Hivatal 2020-1.1.2-PIACI KFI konstrukcióján az általa benyújtott „e-Xpert egészségügyi kutatási keretrendszer” elnevezésű projektjével.
A 2022. év decemberében zárult projektben létrejött kutatási és elemzési eszközrendszer célja az egészségügyi ellátásban és irányításban érintett döntéshozók és szakemberek támogatása, akik napjainkban egyre összetettebb információk és összefüggések alapján hozzák meg a terápiás eljárásokra, beavatkozásokra és finanszírozásra vonatkozó döntéseiket. A Medalyse e-Xpert Egészségügyi Kutatási Platform egy moduláris kutatás-fejlesztési és szakértői keretrendszer, ami integratív, felhő alapú megoldásokkal fogja össze az egyes szakterületekhez tartozó egészségügyi adatokat, illetve az azokból kinyert és a rendszer segítségével feltárható ismereteket. A klasszikus tranzakció orientált és vezetői információs funkciókat magas igények szerint egészíthetik ki a keretrendszer szervezési, adattudományi, biostatisztikai és modellezési képességei, ezáltal létrehozva az adott feladatmegoldáshoz szükséges ismeretalapú, szakértői tudásrendszert. 
A moduláris és felhő alapú felépítés a rugalmasan állítható tervező, elemző és értékelő komponensek optimálisan támogatják egy-egy hipotézishez, szükséglet kielégítéshez kapcsolódó vizsgálati protokoll elkészítését és végrehajtását. Az előkészítő, végrehajtó, diagnosztikai és értékelési lépések ideális sorozatával, a modellező és céloptimalizáló eljárások felhasználásával az adott kutatásra fordítandó idő és sikeresség költség-hatékony módon javítható. A mesterséges intelligencia alapú tanuló hálókon és nyelvi modelleken alapuló eljárások és botok további lehetőségeket nyújtanak a szövegbányászati, modellezési és értékelési funkciók magas szintű támogatására, ami által a platform képességei folyamatosan fejlődnek.
A kutatáshoz kapcsolódó hipotézisek, adatok és eredmények rögzítése, tárolása, bemutatása mellett az eszközrendszer támogatja a szellemi termékekhez kapcsolódó know-how, szerzői, iparvédelmi jogok kezelését is a résztvevők számára. A Platform támogatásával a résztvevők konszenzus döntést hozhatnak az eredményeik hasznosságáról, a létrejöttéhez való hozzájárulásuk mértékéről. A szerzői és vagyoni jogok dokumentumai blockchain és NFT alapú technológia segítségével kerülnek nyilvántartásra, ami segíti a tőkebevonási és értékesítés műveleteket, hozzájárulva egy kutatás vagy termékfejlesztés sikerességéhez.
A Medalyse e-Xpert Kutatási Platform egy dinamikus, nagy hatékonyságú kutatási eszközt biztosíthat az egészségügyi kutatásokban érdekelt egészségipari szereplők, kutatóhelyek, intézetek, regiszterek, egyetemek és hallgatók számára.


Az adatvezérelt és tudásalapú, tanuló egészségügy bemutatása 
Napjainkra az adattudományok és mesterséges intelligencia kombinációja óriási lökést ad egy-egy tématerület információ- és tudásalapú technológiáinak, kapcsolódó szolgáltatásainak továbbfejlesztéséhez. Mindez ugyancsak megkerülhetetlen tényezővé válik az egészségügyben, egészség- és betegség-menedzsment területein is az eddigi transzlációs medicina és kutatás-fejlesztési tevékenységei során szerzett tapasztalatok alapján. Egy innovatív, tudásintenzív egészségügyi szolgáltatás kialakítása, folyamatos és hatékony fenntartása már elképzelhetetlen a fenti technológiák alkalmazása nélkül.
A populációs egészségmenedzsment (PEM) egyesíti a népegészségügy és az egészségügyi ellátórendszer megközelítését: a populációs fókuszú egészségmegőrzést, -fejlesztést, betegségmegelőzést és az egyénre összpontosító egészségügyi ellátást. A populációs egészségmenedzsment a kockázatnak kitett populáció és a krónikus betegségben szenvedők - legyenek bármely egészségi állapotban - egészséggel kapcsolatos szükségleteire ad proaktív választ a megelőző, egészségügyi, szociális és jólléti ellátások integrációjával, célzott beavatkozásokkal, valamint a lakosság részvételével, bevonásával. Cél az egyének fizikai, pszicho-szociális jóllétének javítása költséghatékony és egyénre szabott megoldásokkal.
A populációs egészségmenedzsment egyrészt a magas kockázatú betegekre koncentrál, akik az egészségügyi ellátási költségek jelentős részét generálják, másrészt szisztematikusan kiszolgálja az összes ellátott és beteg megelőzéssel, egészségfejlesztéssel kapcsolatos, valamint akut és krónikus ellátási szükségletét. Ennek révén meghatározó az egészségügyi ellátások átalakítása szempontjából.
A PEM az egészségviselkedésre és az életmódi változtatásokra az eddiginél jóval nagyobb hangsúlyt helyez. Ennek részeként rendszeres kapcsolatot tart az ellátottakkal és betegekkel, támogatja őket saját egészségük visszaállítása, megőrzése, fejlesztése érdekében végzett tevékenységeikben, képzi, képessé teszi őket a személyes egészségmenedzsmentre, önsegítésre, öngyógyításra. A PEM az alapellátási rendszerhez való hozzáférés kiszélesítését, illetve kibővítését is jelenti. Az alapellátás a bővítés eredményeként az ellátások, szolgáltatások szélesebb körét nyújtja és hatékonyan együttműködik más szolgáltatókkal.
A fentiek alapján egyértelmű, hogy az adatok, elemzések, jelentések kiemelten fontosak a populációs egészségmenedzsment szempontjából. Az is könnyen belátható, hogy automatizációra és intelligens támogató funkciókra van szükség a hatalmas mennyiségű, folyamatosan képződő adat információvá alakításához, az adatvezérelt populációs menedzsment megvalósításához. Ezekkel az eszközökkel a populáció szegmentálható, rétegezhető tagjainak kockázati profilja (betegség súlyosság, társbetegségek, előzetes ellátásigénybevétel), preferenciái, attitűdje (együttműködési készség) alapján. Az egyes szegmensek számára meghatározható az ’ellátási csomag’, és az ennek megfelelő finanszírozás is, valamint biztosítható a folyamatos kutatási tevékenység is a rendszer továbbfejlesztésének érdekében. 
A tanuló egészségügyi rendszer az, amely az egészségügy működése során keletkező egyéni és populációs adatokat folyamatosan visszajuttatja a kutatókhoz és a gyógyítókhoz, ezzel jelentősen megnöveli az egészségügy tudásbázisát. A felhalmozódott tudás segítségével valós idejű útmutatást nyújt a betegek kezeléséhez és a megelőzéséhez, valamint lehetővé teszi a személyre szabott ellátást. A tudomány, az információs technológia, az ösztönzők és az ellátás kultúrája támogatja a folyamatosan tanuló és ezáltal folyamatosan javuló teljesítményű egészségügyi rendszert. A rendszer egy olyan ciklikus folyamaton keresztül „tanul”, melynek első szakaszában az egészségügyi ellátók részt vesznek valamely számukra is releváns egészségügyi probléma adatainak összegyűjtésében, összerendezésében, elemzésében, értelmezésében, ami új ismeretekhez vezet. A következő szakasz a tudásmenedzsmenté, ahol az új ismereteket alkalmassá teszik a közvetlen felhasználásra, majd a tanulási ciklus a gyakorlat megváltoztatásával ér véget. A megváltozott gyakorlat új adatokat generál, ami újraindítja a kört és az egymást követő ciklusok az ellátási gyakorlat javulásához vezetnek, aminek alapvető elemévé válnak a generatív AI megoldások napjainkra.
Az orvosi bizonyítékok fejlesztését a ’Big Data’ és új típusú obszervációs klinikai kutatások és értékelési módszerek jelentősen felgyorsítják. A klinikai evidenciák egészségügyi ellátórendszerbe bevezetése azonban jelentős hátrányban van az összetett szolgáltatások kialakításának nehézségei miatt. Az orvosi szoftverek és alkalmazások minőségbiztosítása folyamatos visszaméréseket igényel, a legfrissebb közlemények és esettartalmak beemelésével, amihez tartozó regisztrációs folyamatok egyre költségesebbé és komplikáltabbá válnak. Mindezek ellensúlyozásában jelentős szerepet kaphatnak a mesterséges intelligencia alapú megoldások.
Az orvosi szoftverek fejlesztésének másik gátja, hogy kellő számosságú kontroll megfigyelés kell rendelkezésre álljon adott beteg kórrajzának kockázati értékeléséhez, ami állandó GDPR problémát vetít előre. Egy lokális AI eszköz ellenben potenciálisan úgy is hatékonyan fel tudja dolgozni személyes adatokat, hogy kiküszöböli a nagy létszámú emberi munkaerő és adatincidensek kockázatait. Az AI ügynök modulok ráadásul láncba szervezhetők, amik segítségével a szükséges adattakarékossági és számításkapacitási elvek kombinálhatók az eredményeket bemutató vagy a szolgáltatásokat támogató nyelvi modellekkel, chat- illetve voicebotokkal.


Együttműködési lehetőség
A technológiai háttér kialakítása, azon történő változatos pilot fejlesztések a Magyar Telekom, illetve egyes egyetemi központok, inkubátorházak, innovációs klaszterek és szereplők bevonásával több szinten és körben megvalósítható. Ezek során mind a technológiai háttér, mind az egyénre szabott orvosszakmai elemzéseket és értékeléseket támogató tudásfunkciók kialakítása megtörténhet, ahol a Magyar Telekom önállóan, konzorciumban, adott esetekben alvállalkozóként vesz részt.
Természetesen az egészségüggyel analóg további szociális, kormányzati, önkormányzati és civil felhasználási lehetőségek is megfontolás tárgyát képezhetik. Az esetek többségében az egyéni felhasználó voicebot/chatbot közreműködéssel konkretizálja igényeit, amihez előzetesen vagy menet közben további dokumentumokat, eszközös adatokat oszt meg, amik online feldolgozását követően megfelelő ajánlásokat és információkat kaphat, aminek értelmezéséhez humán segédlet is rendelkezésére állhat. 
Mindez az egészségügyben pl. az anamnézis asszisztált önmegadását jelenti, s bizonyos indikátorok vagy alertek esetében a betegút előkészítésre, a helyzet a kezelőorvos számára riportolásra kerül. Természetesen sok esetben olyan ajánlások kerülhetnek megfogalmazásra, amelyek vonatkozásában a beteg, illetve felhasználó önállóan is döntésképes a nap 24 órájában.
Néhány példa az AI és klasszikus üzleti funkciók társításához:
AI+ public call-center: betegútirányítás, háziorvosi vagy ambuláns triázs előminősítés, anamnézis, follow-up és távápolás;
AI+ digital service center: a betegigények mentén felmerülő szükségletek lefedésére, gyógyszer-, segédeszköz felhasználás ismertetők, tájékoztatók, a köz- és magánszektor engedélyköteles és szabad felhasználású piaci szolgáltatásainak kiegészítésére;
AI+ home center: a telemedicina eszközök és egyedi igények helyi vagy hibrid felhő melletti okos asszisztenciájára, akár eszközösen az érzékeny adatok részben lokális feldolgozásával;
AI+ work center: dolgozói eü-i és szociális igények és vállalati ESG feladatok támogatására;
AI+ city center: a lakossági, utazó, civil igények és önkormányzati feladatok támogatására.

A mesterséges intelligencia ügynökláncok segítségével egy szolgáltatási értéklánc, problémamegoldás célszerűen tagolható, az egyes részekhez tartozó token és erőforrás felhasználás, az adott kommunikációban részt vevő nyelvi modellek, a helyzet értékeléshez szükséges szövegbányászati és neurális hálózatok igénybevétele szerint megállapítható. Az újabb MI ügynökök beállítása, feltanítása, az adatok biztonságos kezelése és a számítási kapacitások szervezése sok fejlesztő esetében jelentős terhet jelent, aki számára egy konfigurálható MI platform nagy segítséget jelent. A létrejövő alap, járulékos és kiegészítő szolgáltatások nagymértékben járulhatnak hozzá az egészségügyi és egyéb ellátások hatékonyságának és minőségének javulásához, a felhasználói elégedettség fokozásához. Ugyanakkor ezek segítségével a Magyar Telekom előfizetői részére képes ingyenes vagy díjköteles plusz kommunikációs szolgáltatások kialakítására, míg a közvetített szolgáltatások esetében a vállalat jutalék bevételeket is generálhat.


Konkrét pilot projekt javaslatok
Egészségügyi adattér és tudásplatform létrehozása
Az egészségügyi szolgáltatások fejlesztése és alkalmazása során jelentős segítséget adhatnak az olyan kombinált digitális megoldások, ahol a biztonságos adattárolás, nagy méretű számítási és adatcsomag közvetítő kapacitások integrálása, a speciális AI ügynök láncok kialakítása és összekapcsolása egy platformon keresztül valósítható meg. A Telekom vállalati megoldásainak ötvözésével, a hibrid, adott esetben a lokális infrastruktúra eszközös és telekommunikációs támogatásával olyan szolgáltatáscsomagok jöhetnek létre, amely az egészségipari, közöttük tudásintenzív KKV innovátorok számára is jelentős üzleti lehetőséget hordoz mind a fejlesztésre, mind a létrehozott tudás alapú szolgáltatások biztonságos és jogkövető üzemeltetésére.
Mindez radikális változásokat eredményezne az egészségipari és egészségügyi szolgáltatások személyre szabhatósága terén, úgy, hogy az igénybevételi esetek felhasználás-arányos, pontos lekövetésére és elszámolására, a Magyar Telekom, illetve a telekommunikációs és infokommunikációs iparág ezen irányú alapképessége is kihasználható. Ezek alapján olyan változatos, vállalati és lakossági digitális egészségügyi szolgáltatások, kombinált telekommunikációs csomagok hozhatóak létre, amelyeket megalapozó interszektorális kapcsolatok és projektek kutatási-fejlesztésének hátterét is a Magyar Telekom Rendszerintegráció divízió nyújthatná a piacon.
Nagyszámú beteg paramétereinek klinikai és adattudományi elemzésein alapulva a hazai szabályozási, technológiai környezet egyre inkább megteremti a lehetőséget a nemzetközileg is versenyelőnyt biztosító kutatás-fejlesztési-innovációs együttműködéseknek, valamint az egészségipari szolgáltatás- és termékfejlesztéseknek. Magyarországnak áttekinthető, tízmilliós lakossága, egységes a strukturált adatgyűjtést és -elemzést lehetővé tevő, országos betegségregisztereket működtető Országos Gyógyintézetek és Egyetemek hálózata, egy szereplős a biztosítói, jelentési és finanszírozási, s a felhő alapú információ továbbítást és -tárolást lehetővé tevő Elektronikus Egészségégügyi Szolgáltatási Tér (EESZT) működtetése. Mindez egyedülálló lehetőséget ad arra, hogy Magyarország az egyénre szabott diagnosztika és terápia, valamint az egészségügyi adattudomány és az adatvezérelt egészségszervezés területein tudományos és egészségipari szempontból egyaránt, rövid távon a nemzetközi élvonalba emelkedjen úgy, hogy közben folyamatosan javítja a hazai lakosság hozzáférését az innovatív ellátásokhoz, melyek közvetlen egészségnyereséget eredményeznek.

Egy AI és egészségügyi K+F célú adattér és inkubátor környezet kialakításához tartozó fejlesztési feladatok három szinten azonosíthatóak:
Adattárház építés az egészségügyi adatvagyon rendszerezésére, az elsődleges és másodlagos adatelemzések kiszolgálására;
Adatforgalmi interfészek, felhőszolgáltatások a másodlagos innovációs, ipari és finanszírozási elemzések egészségügyi termékek, szolgáltatások fejlesztésének és döntéselőkészítés támogatására;
SOA és mikroszolgáltatás interfészek az elsődleges adatelemzéseket és döntéseket támogató szakértői rendszerek ellátási szinttel való összekapcsolására.

Eddigi fejlesztéseink során az adott célokra a Medalyse e-Xpert Platform funkcióit használtuk, illetve lépésről lépésre helyeztük magasabb funkcionális szintre. AI és tudásalapú technológiák beillesztésével olyan elektronikus kutatási környezetet biztosítható, amely interaktív módon, megoldásmintákkal és javaslatokkal járul hozzá egy-egy tudományos vagy üzleti döntéshez szükséges információk feltáráshoz, rendszerezéséhez és hatástanulmányok melletti értékeléséhez. 
A Platform tudáskomponensei és szolgáltatásai segítségével ’Virtuális Kutatószoba’ hozható létre, amely támogatja a ’Workshop’ jellegű együttműködéseket, ahol egy kutatóhálózat tagjai által kitűzött tudományos és üzleti folyamatok támogatása olyan komplex esetekben is optimálisan megtörténik, amikor kevés és bizonytalan információ rendelkezésre állása esetén, fizikailag eltérő helyeken, a résztvevők által korlátozott tartalommal elérhető adatbázisokon, de ettől függetlenül a tagok által készített és védett eljárások egymást követő sorozatát kell végrehajtani az e-Xpert megoldási mintáihoz való illesztéssel. A létrejött felismerések és szellemi termékek blokklánc alapú regisztrálásával, a vagyoni jogok NFT alapú kezelésével a kutatói hálózat eredménytermékeinek követése és egészségipari célú hasznosítása is lehetővé válik egy ’Virtuális Inkubátor Központ’ képességeinek kialakításával.

A Healthware olyan BI és AI alapokon nyugvó, okos asszisztens által támogatott ’egyablakos szolgáltatási környezet’ megoldást kínál az előre meghatározott szakmai területekre és kérdésekre optimalizált digitalizált szolgáltatáscsomagjaival, ami változatos problémák körbejárásához és megoldásához járul hozzá, az ötlettől az értékelhető eredménytermékig végig kísérve a felhasználót. Az egyéni kutatók ezáltal gyorsan tájékozódhatnak ötleteik és felismeréseik jelentőségéről, az e-Xpert hálózaton belül megosztott hasonló kutatások eredményeiről és társíthatóságáról. Ezáltal egy probléma költség-hatékony megoldására fordított idő jelentősen lerövidül, a párhuzamos megközelítések és eredmények szelektálhatók, az erőforrások egy irányba egyesíthetők, a szellemi tulajdonjogok maximális figyelembevétele mellett. A szolgáltatások hozzájárulnak az egyes kutatások szereplői között kialakítható kockázat-megosztási szerződésekhez is, amik később a feltételes törzskönyvezési és befogadási eljárások kereteit is megalapozzák, elősegítve az innovatív orvosi technológiák és terápiák gyorsabb elterjedését.

A projekt során olyan informatikai fejlesztések és megoldások ötvözése történik meg, amelyek az egészségügy döntés-előkészítési, illetve az egészségipar gyártási, fejlesztési, kutatási és logisztikai folyamatait segítik elő, interoperábilis adatbázisok és platformok létrehozásával, a később elérhető egészségügyi szolgáltatások hatékonyabbá tételével, ideértve a fejlesztést, gyártást és disztribúciót is. Ezek segítségével új, személyre szabott ellátás, precíziós medicina, gyógyászati technológiák egyre gyorsabban növekvő és jelentősebb ellátási területeken felhasználható innovatív, hatékony és biztonságos termékek jelenhetnek meg, melyek elterjedésükkel kedvezőbb fajlagos költséget teremtve, kedvezőbb ráfordítási értékek mellett vehetőek igénybe.
Az üzleti stratégia célcsoportját döntően gyógyszercégek, biotechnológiai vállalatok, gyártói szövetségek, szakmai kollégiumok, regiszterek, gyógyintézetek, ágazati irányító, finanszírozó és egyéb biztosító szervezetek alkotják. A platform által kiszolgált szolgáltatások értékesítésére piaci és akadémiai vonalon van mód, elsődlegesen a gyógyszer- és egészségipari gyártók, másodlagosan az egyetemi és költségvetési kutatóhelyek, uniós és állami projektek, szolgáltatás- és technológia-fejlesztésben érdekelt hazai KKV és nemzetközi kutató cégek irányába.
A platform szolgáltatások elsődleges piaci potenciálját az egészségipari innováció költségeinek és kockázatainak csökkentése adja, a több forrású adatbázisok adattartalmának, standardizált, de cél szerinti egyedi eljárások melletti együttes feldolgozásával és statisztika értékelésével. Miután a gyógyszerfejlesztések és randomizált klinikai vizsgálatok jelentős ráfordításokat igényelnek, a statisztikai eredményekre ráépülő várható eredményesség, költség-hatékonyság, illetve a felismerések kiterjesztését biztosító szükséglet nagyságának, illetve a várhatóan finanszírozható piaci célpopuláció méretének meghatározása, a populáció számosságát, de az egyéni variabilitást és a fenntarthatósági kockázatokat is magában foglaló gazdasági modellezési funkció nagy érdeklődésre számíthat adott terápiás terület szereplői oldaláról.

Az eddig lezajlott kutatás-fejlesztési pályázataink mentén onkohematológiai és COVID-19 betegségek hátterének és terápiáinak vizsgálatán volt a fókusz. A személyre szabott orvoslás logikájában kezelt információk nem csak a döntés meghozatalánál (Medical Decision Support System, MDSS, innentől Dp2), hanem a döntés előkészítésében (Data-Driven Decision Making System, DDMS, innentől Dp1; pl. célzott anamnézis), illetve a döntést követő események során (Decision Management System, DMS, innentől Dp3; pl. beteg és más kezelőorvosok számára végzett tájékoztatás, oktatás) is célszerűen kezelendőek.
Az AI alapú megoldásokat magunk két fő csoportra osztjuk, egyik esetben gépi tanulás predikciók létrehozása és egyedi esetekre való alkalmazása a cél, második esetben az információk begyűjtése és átadása ’chatBot’, illetve nyelvi modellek segítségével. Természetesen egy döntési folyamat során mind a predikció, mind a kommunikáció egymás mellett, egymást követően zajlik, amik végrehajtásához az AI megoldásokat hívó BI lépéseket, illetve a több lépéses AI ügynökláncokat platform mentén szervezzük.
Egy szűréshez, prevencióhoz kapcsolódóan számos AI predikciós eljárást és függvényt fejlesztettünk már, amiket platform segítségével is meghívhatunk. Adott célra több eltérő modell, predikció is hívható, leginkább annak függvényében, hogy mennyi információ áll rendelkezésre a megfelelő modell kiválasztására. Az akár egyszerre futott modellek eredményét statisztikailag értékeljük, összesítjük és szövegesen kommentelve adhatjuk át a nyelvi modellek, a ’chatBot’ alapú kommunikáció részére.
A szövegbe ágyazott predikciós modell eredmények közlésére és értelmezésére nyelvi modelleket használhatunk, s ezek lehetnek openAI, chatGPT alapúak is, ahol az eredmények kiegészítése és célzott formázása a felhasználó, kérdező ’prompt’ beállításai szerint történhet meg. Adott eredményhez tartozó ’chatBot’ kommunikáció minőségének eltérő nézőponti értékelésére szakértői pontozást és tanítási algoritmusokat használunk.
Ezen keretet adó, ún. technikai labor körülmények mellett több alkalmazott kutatást (Technology Readiness Level, TRL 4-7) folytathatunk kockázatelemzésre (pl. posztCovid, alkusz- és biztosításmatematika), valamint az üzleti célú kísérleti fejlesztésekre (pl. egészség-gazdaságtani modellek, technológia- és indikátorfejelsztés. Ezek jelen esetben főleg egy adott témakörben élenjáró szakmai kutatóközpontok vagy egészség-, gyógyszeripari szereplők betegség progresszió és terápia predikciós kutatásait képesek kiszolgálni. Üzleti célú igények mentén változatos MDSS eredménytermékek létrehozásáért a szükséges ráfordítások nagyságrendjében újabb és újabb elemzési és szakértői funkciók alakíthatók ki.
Célunk olyan keretrendszer fejlesztése adott betegség kockázatainak felmérésére egy személy esetében, akit el is helyezhetünk a rá vonatkozó betegség protokoll adott fázisaiban és terápiás lépcsőiben (lásd Dp1). Az adatelőkészítés során űrlap és egészségügyi dokumentációkra illesztett szövegbányászati eszközöket, adatfeldolgozás során a hasznosnak ítélt vagy javasolt predikciós modelleket használunk. Az eredmények értelmezéséhez ’chatBot’ funkciókat, a teljes folyamat támogatására AI platformot építünk fel a Medalyse IT keretrendszerünk bevonásával. Egy Dp1 termék nagymértékben függ a folyamatos adatgyűjtés és biztonságos adatkezelés kialakíthatóságától, ami természetéből adódóan biztosíthatja a Dp3 funkciók és képességek létrehozását is. A keretrendszer modulárisan bővíthető, nagy teljesítményű és rendelkezésre állás mentén változatos vállalati és lakossági szolgáltatások kialakítására adhat lehetőséget. A technológiai háttér a federatív AI megoldások bevonásával fejlesztendő tovább a későbbiekben.

A témakörben végezhető pilot projekt becsült időtartama: 6-12 hónap
Bevonásra javasolt és tervezett szereplők: EESZT, Pécsi Tudományegyetem, Győr-Moson-Sopron Vármegyei Petz Aladár Egyetemi Oktató Kórház,  Széchenyi István Egyetem, Semmelweis Egyetem
Optimális közeli eredményt hozó ráfordítás becsült nagysága: 250 – 400 Millió Ft


Egészségmegőrzést támogató lakossági szolgáltatási platform létrehozása
Míg az összetett, többfunkciós szolgáltatásokat nyújtó termékek kialakítása megfelel a Telekom központi és integrálható megoldásainak; az AI megoldások fejlesztési és üzemelteti környezetének létrehozásának, mint iPaaS, DBaaS, DaaS, addig a kisebb, lakosságot célzó termékek olyan SaaS termékek, illetve termék kezdeményezések, amikhez kapcsolódóan olyan felskálázható szolgáltatás létrehozása a cél, amelyet a Telekom önállóan vagy konzorciális formában értékesíthet, amellyel piacot kereshet vagy alakíthat ki magának. Mindez a kialakítható termékek esetében egyedileg is mérlegelhető, amik a Telekom által biztosított vagy támogatott egyetemi inkubátorházakban megszületik.
Az AI alapú SaaS termékek tudásintenzív moduláris applikációk, a gyarapodó tudásréteg miatt folyamatos fejlesztés alatt állnak, s ennek költség-hatékony módja a megfelelő modulok kombinálása az elérni kívánt célok érdekében. Egy AI platform szervezési logikája mentén a felhasználó személye többnyire csak a működési beállításokat módosítja, illetve a már meglévő AI ügynökök, műveleti komponensek a felhasználói beavatkozás és igény szerint kapcsolódnak be a működésbe. 
Ebben a logikában egy ’lelet értelmező’ és ’informálisan döntéselőkészítő vagy támogató’ kisapplikáció kitanítása nem egy nulláról feltanított magyar labor nyelvi modellel történik, hanem publikusan elérhető nyelvi modellek megfelelő kombinációjával. Az AI műveleti sor inkább csak akkor nyúl ki speciális tudás-gráfok és műveleti predikciók irányába, amennyiben egyre összetettebb, időben egymásra épülő következtetésekre, illetve a kérdezőre, vagy a mintaadóra vonatkozó egyedi megfontolásokra van szükség.
Minél több input adat áll rendelkezésre egy válaszhoz, annál több következtetést lehet levonni, adott összefüggésre vonatkozólag egyre pontosabb predikciók adhatóak, illetve ezek statisztikai összesítése történik meg a háttérben. Minél több értelmezésben kulcs szerepet játszó tényező fixálódik, egyre nagyobb időtávban, egyre pontosabb hatás vagy tény jelezhető előre. Adott probléma, kérdés adott nézőpontú (szakorvosi, orvosi, élettani, biológiai, laikus, stb.) értelmezése és kezelése mentén bizonyos észlelési minták és kérdezői profilok rögzíthetőek. Az AI tanítás leginkább arra koncentrál, hogy a kérdezői promptok, profilok alapján célzottan nyúljon a válaszokhoz szükséges forrásokhoz, annak megfelelősége érdekében.
A laborlelet leletezése a kezelőorvos, bizonyos szintű értelmezése és tudomásul vétele azonban a betegnek is feladata. Az AI a kapcsolódó orvosi ajánlások tudatosítására szolgál. Amennyiben ebben nem kellene elérni a beteg együttműködését, akkor nem létezne prevenciós gyakorlat. A (primer) prevenciót hajlamosak vagyunk a háziorvosra bízni, miközben túlzó elvárással senki se legyen mennyi életmód és dietetikai tanácsot fog összeszedni valaki egy vizit alkalmával. Az AI egy tudatos és interaktív keresőmotorként kiváltja az interneten fellelhető fals és félreérthető információk jelentős részét, akár hangkezelés mellett is. Nem irreális elvárás, hogy amennyiben egy beteg prompt beállításként megadja -, mert van olyan feltanítva - orvosa profilindexét, akkor orvosa által előre meghatározott súlyokkal, hangsúlyokkal kerül számára értelmezésre a lelet, illetve a lelet alapján ’tip’ felkínált internetes és egyéb speciális adatbázisokban foglalt összefüggések összefoglalója (pl. jogszabályi, betegirányítási, de akár az orvosi megértést segítő háttér információk a genetikától az időjárásig). 
Természetesen a rendszer logolása mellett mód van az események online, utólagos kontrolljára is a kérdező által megosztott személyek részéről.

A témakörben végezhető pilot projekt becsült időtartama: 6-10 hónap
Bevonásra javasolt és tervezett szereplők: Zuglói Egészségügyi Szolgálat, Győr-Moson-Sopron Vármegyei Petz Aladár Egyetemi Oktató Kórház, EESZT
Optimális közeli eredményt hozó ráfordítás becsült nagysága: 150 – 250 Millió Ft


Betegellátást támogató szolgáltatási platform létrehozása
Napjainkban az AI hatékonyságát hajlamosak vagyunk túlértékelni, de az nem kiváltja, csak támogatja az orvos, adott esetben a beteg döntését, így többségében javaslatot fogalmaz meg a helyes és sikeres gyakorlatra, nem pedig medikai szoftverként előírja azt. Bár utóbbi esetre is lehet és lesz példa, az ilyen jellegű felhasználásra eddig is és a későbbiekben is nagyon szigorú vizsgálati és törzskönyvezési szabályok vonatkoznak.
Az AI használat legfontosabb területe mindig a megfelelő információk rendszerezése, az előírás szerinti gyógyító folyamatok sikerességét biztosító együttműködés és környezet kialakításában való részvétel lesz. Ennek kiemelkedő területe a kockázatkezelés és megelőzés, azaz az elsődleges, másodlagos és harmadlagos prevenció, egy betegség, illetve annak súlyos formáinak és szövődményeinek megelőzésére. Ebből a szempontból a népegészségügyi, egészségügyi jelentőséggel sok embert érintő gyakori betegségek esetében várhatunk el hatékonyság béli növekedést (pl, diabétesz, kardio- és neurovaszkuláris betegségek).
Miképpen említésre került, a hajlamosság és eltérő kockázatok felmérése egy AI asszisztált adatfeldolgozás, esetleges interaktívan támogatott anamnézis során történik meg. Az asszisztált alatt érthetjük, hogy amennyire minden orvosnak van dolgozói asszisztenciája, ugyanúgy lehet általa felokosított AI asszisztenciája. Mindez adott nézőpont, szakmai és orvos intelligenciája alapján dinamikusan tanított kérdésekkel létrehozható, esetleg egy előre formált ’smart asszisztens’ adaptív, egyedi továbbfejlesztésével kialakítható. Egy rutinos asszisztens támogatja vagy kiváltja az orvosi tájékoztatást, aszerint van mód az oktatás céljára azt felhasználni az ellátás során. Amíg azonban az erre fordítható humán idő korlátos, egy ’chatBot’, ’voiceBot’ esetében sokkal rugalmasabb, adott személyek megértési szintjéhez igazítható megoldások alakíthatóak ki.

A megelőző és folytatólagos AI prediktor függvények speciális asszisztensek és modellek fejlesztése azonban legalább akkora figyelmet követel meg, mint a hagyományos indikátorok, kiemelten ’alert’ és folyamat jellegű mutatószámok fejlesztése. Ezek esetében fontos állandó felmérést végezni, hogy milyen üzleti és szakmai igényeket kell költség-hatékonyan kiszolgálni, a standard és biztonságos ismeretmegosztás mellett. Ehhez tartozóan szükség lehet további prediktor modellek fejlesztésére, adaptálásra, validálásra, amik azonban már egy szakmai testület által validált K+F állapotban is hasznosak tudnak lenni egy kezelőorvos számára, aki az ajánlások és összefoglalók mentén önálló döntést hoz. A változatos prediktor függvények és modellek fejlesztése és bevezetése projektszervezet, egészségügyi adatok, anonim tanító és teszt adatbázisok segítségével, egyetemi, regiszter és EESZT háttérrel rutinszerűen folyhat. Európában mindez az egészségügyi ágazatirányítás magasabb funkciókkal rendelkező állami, alapítvány fenntartású központi kutatóintézeteiben zajlik, az ellátáshoz szükséges indikátorrendszerek fejlesztése és monitorozása mellett. Ennek javarészt az is oka, hogy a központi biztosító, finanszírozó által megkövetelt szabályrendszerek betartása mellett történik meg az ’érték’ vagy ’teljesítmény’ alapú finanszírozás is az ellátóhelyek számára.
Egy egészségügyi indikátor- vagy AI alapú termék gyakorlati felhasználásának pilotja során történik meg a felhasználó profilok és válaszok célzott rendszerezése, az alkalmazás feltételeinek, korlátjainak és szabályainak. Ez a kitanítás lényege.
Ekkor különböző nézőpontú, szakértelmű válaszadók értékelik az AI válaszait, annak pontosságát, relevanciáját és egyéb összefüggéseit, amik segítségével a ’rerank’ esetek, standard bekérhető ’prompt’ beállítások, a vektor adatbázis mellé célszerűen elhelyezendő tudás gráfok, adott esetben a ’fine tuning’ elvégzendő.

A témakörben végezhető pilot projekt becsült időtartama: 8-12 hónap
Bevonásra javasolt és tervezett szereplők: Zuglói Egészségügyi Szolgálat, Semmelweis Egyetem, Győr-Moson-Sopron Vármegyei Petz Aladár Egyetemi Oktató Kórház, EESZT
Optimális közeli eredményt hozó ráfordítás becsült nagysága: 250 – 350 Millió Ft


Mesterséges intelligencia által támogatott egészségügyi piacterek kapcsolódási pontjainak létrehozása
Egy adott célból államilag, ellátási környezetben létrejövő centralizált felhasználói kör mellett mód van decentralizált felhasználói közösségek támogatására, illetve az általuk létrehozott elektronikus, közösségi szolgáltatóterek egybenyitására és támogatására.
Hosszabb távon feltételezhető, hogy az EESZT nem képes kiszolgálni az egészségügyi tématerületen fejlesztendő, üzemelő AI alapú alkalmazások és szolgáltatások nagy tömegét, valamint az egyedi kliens felhasználók igényeinek bővülését. Számtalan digitális szupermarket létrejötte várható nem csak a felhasználót segítő AI megoldásokkal, de kifejezetten AI szolgáltatások biztosítása céljából, ahol várhatóan a Telekom maga, de ügyfelei biztosan meggjelennek. A digitális felhasználók AVATAR-jainak profil képzésére, azok, illetve adott személy konkrét igényadatainak biztonságos tárolására az osztott adat és blokk-lánc alapú megoldások előtérbe helyeződnek. Stratégiailag megfontolandó, hogy külső digitális szolgáltatóházak, illetve egyes decentralizált és web3 közösségek felé a Telekom keretrendszerei átjárást biztosítsanak előfizetőik részére.  Az uniós EHDS rendelet alapján 2019-től egy állampolgár saját döntése szerint osztja meg adatait akár más országok szolgáltatóival is, ami mentén adatainak transzportja mindennapossá válhat. Ennek része a saját megfontolása mentén történő legyűjtése, tárolása és üzleti célú megosztása is, amire adatplatformokat használhat.
Javaslatunk egy pilot projekt kialakítása a Galaxis platform bevonásával, ahol a blokklánc és dinamikus NFT előnyei bemutatásra, szükség szerint adaptálásra kerülhetnek a Telekom megoldásai számára. Egy Galaxis alapú decentralizált web3 egészségáruház és szolgáltató központ, a hozzá kapcsolódó elszámolóház funkciókkal hosszú távú fejleszthetőséget és bővíthetőséget biztosíthat a Telekom platformjai számára, még akkor is, ha a Telekom a Galaxis platform szolgáltatásait szolgáltatja előfizetői számára jutalék és egyéb bevételek érdekében.
A Galaxis platform az EVM környezetekben lévő intelligens szerződésekre, az Ethereum Virtual Machine-re épül, amely az Ethereum intelligens szerződések végrehajtásának és decentralizált alkalmazások futtatásának sarokköve.  A platform ebben a szakaszban integrálva van az Ethereum mainnet layer-1 blokkláncba, valamint a Polygon POS, Arbitrum One és Base layer-2 láncokba. A platform tartalmaz egy központi szoftvert, amely segít a felhasználóknak tagsági kártyáik létrehozásában és alkalmazásaik telepítésében, valamint kis szoftvereket, amelyeket a felhasználók igény szerint telepíthetnek. Ezek a kis alkalmazások docker környezetben futnak, saját okosszerződésekkel, adatbázisokkal, háttérrendszerekkel és frontendekkel rendelkeznek.
A platformban lévő kártyák dinamikus NFT-k: egy nem helyettesíthető token (NFT) kódolt okosszerződés-logikával, amely lehetővé teszi, hogy a külső feltételek alapján automatikusan megváltoztassa metaadatait. Minden tag saját kártyát kap, amely igazolja a tagságot és hozzáférést ad szolgáltatásokhoz, jutalmakat, kedvezményeket biztosíthat, önálló, elidegeníthetetlen tulajdonként a tag birtokolja, amivel hozzáfér a közösséghez és a kapcsolódó kedvezményekhez és előnyökhöz.
A felhasználói élmény biztosítása és a tagsági kártyák dinamikus viselkedésének fokozása érdekében kis szerveroldali alkalmazásokat használunk, amelyek gyorsítótárazzák és kiszolgálják az adatokat. Ha ezek a szerverek elvesznek, egy egyszerű hardveres visszaállítással újjáépíthetik magukat és adataikat. A tagsági kártyák funkcióit kibővítő mikroalkalmazások saját háttérszerverekkel is rendelkeznek adatbázisokkal, ezek általában még nem publikált adminisztrátori adatokat tárolnak, vagy további felhasználókat, akik hozzáférhetnek ezekhez az alkalmazásokhoz (például szállítások, találkozók szervezése stb.).

Együttműködési lehetőségek
Technológiai integráció:
White label megoldás: Telekom/Healthware saját márkanév alatt futó platform Galaxis technológiával a háttérben.
Tokenizált azonosítók: Minden felhasználó saját, NFT-alapú digitális egészségügyi azonosítót kap.
Adattárolás decentralizált rendszeren (Swarm): Biztonságos, GDPR-kompatibilis egészségügyi adatkezelés.

Loyalty és Ökoszisztéma Építés
Gamifikáció: Kihívások, aktivitási bónuszok (pl. szűrési részvétel, sporteseményeken való aktivitás) tokenes ösztönzőkkel.
Marketplace: Szolgáltatások, egészségügyi termékek, kutatási programok elérése tokenes fizetéssel vagy kedvezménnyel

Felhasználói Élmény
Belépés mobilról egyszerűen: Telekom ügyfélazonosítás és wallet integráció (egyszerű account abstraction).
Tokenizált egészségügyi előnyök: Hűségpontok, kedvezmények, prémium szolgáltatások (pl. gyorsított időpontfoglalás, extra szűrések).
Adatmegosztás = Jutalom: A felhasználók tokenes jutalmat kapnak, ha anonim módon megosztják adataikat kutatási célokra

Kommunikáció és Felhasználói Oktatás
Induló kampány: Oktatóanyagok a saját adatkezelésről, decentralizált azonosításról és jutalmazási rendszerről.
Telekom csatornák: Appban, emailben, landing oldalon, és social media kampányban integrált kommunikáció.

A frontend alkalmazások úgy készülnek, hogy a legjobb élményt nyújtsák a végfelhasználóknak a platform használata során. Ezeket a közösségi tulajdonosok vagy a fehércímkével ellátott ügyfelek könnyen átírhatják / reprodukálhatják saját képükhöz és használatukhoz.

A témakörben végezhető pilot projekt becsült időtartama: 8-12 hónap
Bevonásra javasolt és tervezett szereplők: Galaxis, EESZT
Optimális közeli eredményt hozó ráfordítás becsült nagysága: 350-450 Millió Ft


A mintaprojektek mentén kialakítható pilot megoldások üzleti felhasználása és megtérülési lehetőségei
A javasolt 4 főbb mintaprojekt mentén központi platform, s azon alapulva részben lakosság, részben magán vagy közfinanszírozott ellátóközpont vagy biztosító által fenntartott egészségügyi szolgáltatáskör alakítható ki. 

Az üzleti lehetőség egyrészt a központi, vállalati megoldások oldalán jelentkezik, miután egy-egy üzleti célú Dp1-3, egészségügyi AI megoldás fejlesztéséhez és üzemeltetéséhez megfelelő kapacitású, biztonságos adatkezelést nyújtó felhő környezet szükséges. Egy ’integration platform as a service, iPaaS’ üzleti előfizetéssel az erre specializálódott fejlesztő cégek, valamint a megoldásaikat integráló és pacienseik felé kiajánló egészségügyi szolgáltatók élnének. Ezek első körben várhatóan magánszolgáltatók oldaláról kerülhetnek ki, akik ezáltal képesek ellépni az egyórás, egynapos beavatkozásoktól a krónikus ellátások és távgondozás irányába, a jelenleginél kisebb eszköz és humán ráfordítás mellett.
Egy az EESZT adatok feldolgozhatóságát biztosító alkalmazásprogramozási interfész (AI-API) kialakítása bármely Dp1 szintű termék létrehozása, majd üzemeltetése érdekében fontos, erre a célra létrehozható adatközpont és menedzsment szolgáltatások DataBase as a Service (DBaaS), Data as a Service (DaaS) üzleti célra alapvető és várhatóan megtérülő lehetőségek a Telekom piacvezető szerepének biztosítására. 
Amennyiben a magasabb hozzáadott érték érdekében a Telekom nem csak komplex AI platform szolgáltatásokat (iPaaS) biztosít, hanem adatbányászati és egyedi AI komponenseket Information as a Service (IaaS) és Answers as a Service (AaaS) konstrukciókban, akkor magas számú üzleti előfizető vonzható be, utóbbi esetekre ’pay-per-call’ és ’pay-for-datatype’ alapú elszámolási technikákkal.
Amennyiben a Telekom viszontszolgáltat, vagy saját AI terméket Software as a Service (SaaS) nyújt lakossági ügyfelei részére, akkor az elkészült megoldások előfizetői már magánszemélyek lehetnek. A lakossági érdeklődés elsősorban Dp1 és Dp3 termékekre vonatkozik annak érdekében, hogy a kezelőorvosa döntési képességeit és esetre vonatkozó ismereteit hatékonyabbá tehesse adott betegségek eseteiben. Az AI javaslatokat fogalmaz meg, információkat foglal össze, s leginkább nem medikai, hanem logisztikai kérdésekben pozícionálható. Ettől független a beteg és orvos saját ’prompt’ és profil beállítása mellett háromoldalú módon támogathatja a kommunikációt, akár ’smart asszisztensként’, vagy csak ’interaktív virtuális üzenetrögzítőként’. A nem medikai célú általános funkciók kiterjeszthetők akár parkolási és egyéb kereskedelmi információkkal is, amelyekkel változatos célú lakossági csomagok hozhatóak létre.
Az elszámolás adott szolgáltatáshoz igazítottan történhet erőforrás arányosan, felhasználási idő vagy olvasott token mennyiség alapján.

A központi platform IT, BI, és AI szolgáltatás-komponenseinek segítségével a Telekom több típusú állami, egyetemi, önkormányzati és lakossági megrendelő igényeit szolgálhatja ki. 
Az érintett platform kialakítása mentén több területen alakítható ki pilot együttműködés és célzott termékfejlesztés. Jelenleg az alábbi tématerületeken határozhatóak meg aktuális igények és partnerségi lehetőségek:
EESZT előírt feladatai között szerepel az egészségügyi témájú AI fejlesztések támogatása, amihez kapcsolódóan platform és API fejlesztéseket végez, ami mentén pilot partnerség alakítható ki;
Potenciálisan a Járóbeteg Irányítási Rendszer továbbfejlesztése középtávon betegirányító, döntéstámogató tudás komponensekkel képzelhető el;
A Semmelweis Egyetem hagyományosan az egészségügyi és aktív mesterséges intelligencia megoldások, nemzeti laborok élvonalában áll, ahol jelenleg is zajlanak adattároló és adatfeldolgozási projektek, amikhez MI modul is társítható;
Ugyancsak itt nem csak EESZT dokumentumok, egyetemi diagnosztikai és betegdokumentumok, de közvetlen beteg információk kerülhetnek MI feldolgozásra a Semmelweis HELP tünetellenőrző alkalmazás meglevő funkcionalitásának bővítésével;
Ehhez hasonló medikai partner a Telekom számára a TelaDoc virtuális szolgáltató, ahol a jelenlegi ügyviteli gyakorlat és esetkezelés támogatható meg pilot, majd piaci eszközökkel a fenti elképzelések adaptív végrehajtása mellett.”

Mind a iPaaS, mind a SaaS termékek esetében fontosnak tartjuk a köz- és magánfinanszírozás ötvözését, annak lehetőségének biztosítását. A hazai egészségügy legnagyobb problémája a prevenciós és az erre épülő betegirányítási eszköztár erőtlensége. Ennek optimális működéséhez a köz- és magánszolgáltatások együttes követése és monitorhatósága szükséges. Amennyiben jogszabály nem rendeli el ezek az adatok intézményi oldalakról nem gyűjthetőek, s nem kapcsolhatók össze. Ellenben a beteg hozzájárulása, a szolgáltatáshoz kapcsolódó kifejezett hozzájárulása mentén minden további nélkül.
A magánszemély hozzájárulása esetén a közszféra is hozzáfér, változatos betegség-menedzsment funkciók kialakításának esélyével. Hozzáférése esetén természetszerűleg megválthatja az érintett által használt AI megoldások szolgáltatási díjának adott részét. Méltányossági okokból és célokból pedig bizonyos szociális és betegkör számára előfizeti azt.
Az AI támogatott prevenciós logika jól beilleszkedik az egészségpénztári, illetve egészségbiztosítás logikába. Természetesnek tűnik ezen pénzügyi szereplők szolgáltatási csomagjaiban szerepeltetni a legtöbb, elfogadhatónak minősített SaaS megoldást.
Az eddig mérsékelt hatékonysággal működő háziorvosi praxisközösségek mellett, a magánszolgáltatók alap vagy hűségprogramjának részeként, egyéb kereskedelmi ajánlókkal együtt ugyancsak érdeklődésre tarthat számot bármely SaaS kezdeményezés.

A fenti szereplők várhatóan a megfelelő pályázati, konzorciális, tőkebefektetési és méltányossági finanszírozási formákkal vennének részt mind az iPaaS, SaaS fejlesztésekben, mind azok piaci fenntartási konstrukcióiban.
Addig amíg egy medikai DSS létrehozása, ’software as a medical device’ irányú történő törzskönyvezése gátat szabhat egy SaaS TRL9 szintig terelésében, a klasszikus, biztosítói és pénzügyi értelemben vett kockázatkerülés és várható káresemény feltárás mindig a piaci és gazdasági szempontú érdeklődők kiemelt törekvése marad, s az SaaS fejlesztések hajtóerejét adja a standard egészség-, betegút-, életút és időskor menedzsment igényei és szükségletei mellett.

Minden eddigi ellenvetés dacára, hosszabb távon mégis a magánszemélyek oldaláról történő előfizetést tartjuk a legpotenciálisabb bevételi forrásnak, amennyiben egy AI-API segítségével adott előfizető részére biztonságos profilozás alakítható ki SaaS termékek kiszolgálására. Ennek során a DBaaS fiókok olyan egyedi adatkezelést, nem csak AI alapú szolgáltatások irányában helyben tárolt login paramétereket, profilképzést és kezelést biztosíthatnak a magánszemélyek részére, ami mentén változatos csomagok építhetők fel. A magánszemélyek társításával családi, közösségi csomagok kialakítására is mód van, amivel a vásárlói- és szolgáltatói igények optimálisan egyeztethetőek. 
A változatos igények és szükségletek homogenizálására pontosan a mesterséges intelligencia eszközök jelenthetik a megoldást a jövőben.


A javasolt és tervezhető projektek stratégiai és jogszabályi környezetének bemutatása
A Telekom által indított piaci projektek nagymértékben függhetnek és kapcsolódhatnak össze az állami, központi infrastrukturális fejlesztésekkel.

2025. márciusában hatályba lépett az európai egészségügyi adattérről (EHDS) szóló uniós rendelet, amihez kapcsolódó egységes jogi szabályozást 2027 márciusáig, a technológiai infrastruktúrát 2029 márciusáig kel a tagállamoknak biztosítani. A rendelet célja, hogy közös keretrendszert hozzon létre az elektronikus egészségügyi adatok felhasználására és cseréjére az egész EU-ban. Segítségével az egyének könnyebben hozzáférhetnek a személyes elektronikus egészségügyi adataikhoz és nagyobb ellenőrzést gyakorolhatnak felettük, másrészt a jogszabály lehetővé teszi az egészségügyi adatok kutatási, innovációs, szakpolitikai és szabályozási tevékenységekhez való biztonságos és megbízható másodlagos felhasználását.

Ezzel összhangban jelent meg 1084/2025 (III.31.) kormányhatározat (1084 kh.), ami a felhívja a belügyminisztert, hogy biztosítsa az egészségügyi adatok tekintetében, különösen az Elektronikus Egészségügyi Szolgáltatási Térben és környezetében keletkező iparstratégiailag kiemelt adatvagyon rendelkezésre állását a) tudományos kutatási hasznosítás, b) innovációs és ipari hasznosítás, valamint c) egészségügyi-ellátás finanszírozási egyenlegének javítása céljából. A rendelet első pontja kitér a célkitűzéseket támogató környezet létrehozására is a kultúráért és innovációért felelős miniszter, a Miniszterelnöki Kabinetirodát vezető miniszter, az energiaügyi miniszter, a nemzetgazdasági miniszter és a mesterséges intelligenciáért felelős kormánybiztos bevonásával, miszerint a kijelölt felelősök azonosítsák és vizsgálják felül az érintett adatvagyon kutatását, kezelését és hasznosítását szabályozó jogszabályokat, és készítsenek előterjesztést a Kormány részére az adatgyűjtések körének és minőségének fejlesztéséhez szükséges jogszabályok módosításáról, valamint a megvalósításhoz szükséges források bemutatásáról.

Megvalósításhoz kapcsolódóan az AI felelős kormánybiztos szerepeltetése a jelenleg is hatályos Egészségügyi Ágazati Stratégia és Mesterséges Intelligencia Stratégia mentén már elfogadott, az egészségügyi és a hozzájuk kapcsolódó személyes adatok kezeléséről és védelméről szóló 1997. évi XLVII. (Eüak tv.) törvény módosítás mentén indokolt, miután ennek eredményeként már 2026. január elsejétől elérhetővé válik az EESZT az AI-fejlesztők számára „mesterséges intelligencia algoritmusok betanítása, tesztelése és értékelése, orvostechnikai eszközök és digitális egészségügyi alkalmazások fejlesztése” céljából.

Az uniós és kormányrendelet feladataihoz szorosan kapcsolódóan a közeljövőben módosításra kerül az egészségügyről szóló 1997. évi CLIV. (Eü tv.) törvény, valamint további kiegészítéseket kap az Eüak tv. is. Az EÜ tv-ben definiálásra kerül a nemzetstratégiai jelentőségű orvostudományi kutatás fogalma, amiket a Kormány tudományos kutatásról, fejlesztésről és innovációról szóló 2014. évi LXXVI. törvényben (KFI tv.) alapján meghatározott kormányzati feladatokra, illetve a KFI tv. szerint kidolgozott stratégiai kutatásokra a célhoz rendelt kedvezményekkel, szolgáltatásokkal és eszközökkel támogatni kíván, a megfelelő kutatás-etikai és szakhatósági engedélyek birtokában a védelmi és biztonsági célú beszerzésekről szóló 2016. évi XXX. törvény szerinti, az Alkotmányvédelmi Hivatal által minősített piaci szereplők jegyzékében szereplő szervezeteknek.

Az Eüak tv. szerint az érintett kutató szervezetek az EESZT működtetője bevonásával, a résztvevő személyek EESZT-ben tárolt adatait álnevesített módon – az érintettnek a kutatási engedély jogosulja felé megtett hozzájáruló nyilatkozata alapján – a kutató szervezet rendelkezésére átadja. A strukturált adatok átadásának kezdetéről és gyakoriságáról, valamint a nem strukturált adatok átadásának módjáról és az átadandó adatok köréről a kutatási engedély jogosultja és az EESZT működtetője megállapodást köt az Eüak tv. „Tudományos kutatás céljából történő adatkezelés” alcíme alatt módosuló 21/B. és 21/C. §-ra tekintettel.

Az 1084/2025 (III.31.) kormányhatározat célkitűzései
Az 1084 kh. célkitűzései a fentiekben megjelenített, jelenleg kiemeltnek számító kutató-fejlesztői gyakorlat rutinszerű alkalmazásának bevezetéséről szólnak az EHDS és GDPR rendeletekben foglalt célokhoz és szabályokhoz igazodva. 

1. pont az érintett adatvagyon felmérését és hasznosítását támogató jogszabályi és intézményi környezet felülvizsgálatáról, fejlesztési és módosítási javaslatainak előterjesztéséről szól.
2. és 3. pont az egészségügyi adatvagyon-hasznosítás tekintetében szükséges ágazati koordinációs testület felállításáról és működési szabályainak meghatározását jelöli ki.
4. pont egészségügyi ágazati illetékes szerv kijelöléséről, amely adatigénylési kérelmeket engedélyező hatóságként, továbbá egészségügyi ágazati módszertani és adatstratégiai központként funkcionál.
5. pont a másodlagos kutatások és szolgáltatásokat kiszolgáló egészségügyi ágazati adatvagyon leltárának felállítását kezdeményezi, az eddig megvalósult adattárak felmérésével, kiemelten az uniós forrásokból futó projektek és a célra átcsoportosítható források tekintetében.
6. pont szerint az egészségügyi adatok másodlagos hasznosítás infrastrukturális biztosítása az ESZFK feladata.
7. pont szerint a kialakuló közadatszolgáltatás árazási és díj politikáját a belügyminiszter, a nemzetgazdasági miniszter, a Miniszterelnöki Kabinetirodát vezető miniszter és az energiaügyi miniszter bevonásával dolgozza ki.
8. pont megerősíti, hogy egészségügyi ágazati illetékes szerv a belügyminisztérium, az EHDS vonatkozásában a digitális egészségügyért felelős nemzeti kapcsolattartó pontként az ESZFK, digitális egészségügyi hatóságként a belügyminisztérium funkcionál.

A célkitűzések rámutatnak, hogy az uniós jogharmonizáció és feladatok felgyorsítják az EESZT által biztosított adatkezelési és adatfeldolgozási funkciók kibővítését és az üzemeltetési hatékonyság optimalizálását. Az egészségügyi adatvagyon másodlagos kutathatósága innovációs, ipari és közigazgatási célokra jelentős érdeklődésre tart számot, a várható igénybevétel mentén megfontolásra kell kerüljön, hogy elkerülendő még az anonim adatok kiadása is az innovációs és ipari célokra, ami feltételezi az ESZFK, valamint adatbiztonságban és üzemeltetési minőségben megfelelő, együttműködő partnereinek növekvő rendelkezésre állását az adattárolási és számítási feladatok kiszolgálására.
Fontos lépés, hogy Magyarországon létrejöjjön egy egységes, strukturált, adatvédelmi és etikai szempontból biztonságos egészségügyi adattér, amely elősegíti a mesterséges intelligencia (AI) klinikai és kutatási célú alkalmazását. Ez lehetőséget teremt Magyarország számára, hogy bekapcsolódjon a nemzetközi élvonalat képviselő AI-alapú egészségügyi kutatási és fejlesztési ökoszisztémába. A létrejövő egészségügyi adattér hozzájárul a személyre szabott betegellátás fejlesztéséhez, az egészségpolitikai döntések megalapozásához, valamint új technológiák és szolgáltatások létrehozásához.

Az egészségügy digitális transzformációja világszerte kiemelt stratégiai irányt jelent. A korszerű adatgyűjtési, -tárolási és -elemzési technológiák – különösen a mesterséges intelligencia (AI) – alkalmazása új lehetőségeket kínál a betegellátás minőségének, hatékonyságának és biztonságának növelésére, valamint a kutatások felgyorsítására. Az egészségügyi adattér kialakítása ezen törekvések egyik alappillére, amely strukturált, összehangolt és biztonságos módon biztosít hozzáférést az egészségügyi adatokhoz a különböző szereplők számára.
Nemzetközi szinten több példa is bizonyítja az AI-támogatott egészségügyi adatplatformok sikerességét – elég, ha az Egyesült Királyság NHS AI Lab kezdeményezésére vagy az Európai Egészségügyi Adattér (EHDS) tervére gondolunk. Magyarország számára most nyílik lehetőség arra, hogy nemzeti szinten egy koherens, hosszú távon fenntartható és innovációorientált egészségügyi adattér kialakításával lépést tartson a globális trendekkel, és saját versenyképességét is növelje ezen a téren.
A mesterséges intelligencia egészségügyi alkalmazása azonban csak akkor lehet hatékony és felelősségteljes, ha rendelkezésre áll egy strukturált, interoperábilis, nagy volumenű és minőségi egészségügyi adattér, amely lehetővé teszi az AI-algoritmusok tanítását, tesztelését és klinikai alkalmazását. Az adattér hiánya az egyik legfőbb akadálya az egészségügyi AI-megoldások gyakorlati elterjedésének.

Az adatvagyon kezelése és kutathatóságának biztosítása leginkább a nemzeti betegségregiszterek fenntartási és kiszolgálási gyakorlatához hasonlítható, ami jelenleg is az EESZT-hez tartozik az Eüak tv. rendelkezései szerint. Ennek ellátása azonban jelenleg is problematikus, további interfészek létrehozása szükséges ahhoz, hogy egy betegút részleteiben is felépíthetővé, időben folyamatosan kiegészíthető maradjon a betegség-menedzsment számára. Bár az érintett 1084 kh. nem a nemzeti hatáskörben lévő elsődleges adatértékelésről és gyógyításról szól, azonban a másodlagos adatelemzések adnak lehetőséget az új típusú evidenciák, a személyre szabható ellátások kialakítására, amik támogató termékként és szolgáltatásként visszakerülnek az elsődleges adatkezelés szintjén megjelenő ellátási döntések számára. Emiatt a szóba jövő fejlesztési feladatok három szinten azonosíthatóak:
Adattárház építés az egészségügyi adatvagyon rendszerezésére, az elsődleges és másodlagos adatelemzések kiszolgálására;
Adatforgalmi interfészek, felhőszolgáltatások a másodlagos innovációs, ipari és finanszírozási elemzések egészségügyi termékek, szolgáltatások fejlesztésének és döntéselőkészítés támogatására;
SOA és mikroszolgáltatás interfészek az elsődleges adatelemzéseket és döntéseket támogató szakértői rendszerek ellátási szinttel való összekapcsolására.

Ezek segítségével nem csak az adatok általános elérhetősége, de speciális interaktív elemzései is biztosíthatók, a napjainkban egyre nagyobb jelentőségű medikai, piaci üzleti funkciók (BI) és mesterséges intelligencia (AI) alapú szakértői rendszerek fejlesztéséhez és üzemeltetéséhez, populációs és egyéni döntések támogatására, további orvosi, ipari, finanszírozói és lakossági nézőpontú felhasználására. 
Bár az 1084 kh. nem tér ki rá, de az EHDS rendelet értelmezése alapján kiemelt lesz a lakossági felhasználás jelentősége, ami lehetővé teszi, hogy az egyének hozzáférjenek elektronikus egészségügyi adataikhoz, ellenőrzést gyakoroljanak azok felett és határokon átnyúlóan megosszák azokat az egészségügyi ellátás vagy egyéb megfontolásuk céljából.

(1) Adatbank létrehozása: az orvosi, ipari, finanszírozói és lakossági nézőpontú adattárház kialakítás és felhasználás az adatvagyon folyamatos bővítését, a tárolt dokumentumok részben strukturált adattá transzformációját, az adatok és metaadatok idősoros rendszerezését, adott esetben mind relációs, mind gráf alapú adatmodellbe szervezését jelenti. Utóbbi alapvető jelentőséggel bír tudásgráfok létrehozására, ami alapvető az összetett BI és AI szolgáltatások működéséhez, s ezáltal részben feleslegessé téve az adatok másodlagos célra történő redundáns leválogatását, s a nagyméretű anonimizált vagy pszeudonimizált adatsorok harmadik fél részére történő fizikai átadását.

(2) Hozzáférések kialakítása: a másodlagos hozzáférés adminisztrációját, adatszolgáltatását, adott esetben felhőszolgáltatás melletti elemzését biztosító ’Virtuális Kutatószoba’ és közadatszolgáltatási infrastruktúra kialakítása változatos üzleti komponensek fejlesztését és beépítését jelentheti. A számítási kapacitások biztosítása, a meglévő technológiák platform alapú szervezése, valamint az újabb komponensek integrálhatóságának biztosítása a széles alapú kutathatóság és a több célú elemzések biztosításának feltétele.

(3) Szolgáltatás-orientált környezet biztosítása: az adattárhoz társítható szolgáltatások változatos szakmai és üzleti megoldások és kommunikáció kialakítását teremti meg az ellátási események, kapcsolódó elsődleges döntési, elemzési folyamatok, illetve konkrétan beteg irányába. Az ehhez szükséges szolgáltatási interfészek és middleware kiépítésével magas színvonalú betegirányítási és betegség-menedzsment funkciók és programok hozhatóak létre, ahol adott esetben további digitális egészségügyi szolgáltatások és applikációk is elérhetővé tehetők a felhasználók és rászoruló számára. Mindezek segítségével akár korábbi alkalmazások és digitális szolgáltatások funkciói bővíthetők dinamikus és hatékony formában az optimális ellátási minőség és hatékonyság folyamatos javítása érdekében. Adott esetben a finanszírozás és ellenőrzés érdekében használt jelentési rendszerek, protokollok, ráépülő indikátorok és riportok képességei is továbbfejleszthetőek az egészségügyi és népegészségügyi rendszer gazdaságosságának, költség-hatékonyságának fejlesztésére az egyenlő hozzáférés, terápiás eredményesség, méltányosság és minőség elveinek figyelembevételével.

